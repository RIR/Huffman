## Viikkoraportti 6

### 20.2-26.2.2017

Tämä viikko on mennyt tarkistaessa ja hioessa ohjelmasta vielä satunnaista sotkua pois, korjaillessa tulostusta ja tehdessä dokumentointia. Dokumentointiin upposikin salakavalasti aikaa varsinkin tehdessä siihen liittyvää testausta. Mielestäni dokumentaatio on nyt suht valmis.

Testidokumentaatiosta käy ilmi ohjelman suorituskyky ajallisesti ja pakkaustehon suhteen erilaisilla tiedostomuodoilla. Nämä näkyvät ohjelman suorittamien operaatioiden yhteydessä tehtyinä tulostuksina. Kaikkien testien toistaminen ei liene mielekästä, koska tällöin joutuisi lataamaan GitHubille paljon isoja tiedostoja, mutta ohjelman käyttäjä voi tehdä testejä vapaasti valitsemillaan tiedostoilla ja lisäksi projektin testitiedostot-kansiosta löytyy tiedostoja joilla ohjelmaa voi testata.

Testattavaa materiaalia oli melko vaikeaa löytää, muiden kuin muotoilemattomien tekstitiedostojen osalta, kun lähes kaikki kuva-, audio- ja videomateriaali on pakattua jollain tavalla.

Testejä tehdessä tuli korjattua samalla pieni tulostusvirhe joka vääristi pakattuja ja purettuja bittejä.

Mainitsin toteutusdokumentissa myös ongelmista testien suhteen Windows-koneilla.

Tällä viikolla työtunteja tuli n. 12-16
